<!--
SPDX-FileCopyrightText: 2020 Łukasz 'dreat' Skotarek for Hackerspace Trójmiasto

SPDX-License-Identifier: CC-BY-4.0
-->
# Code of Conduct Hackerspace Trójmiasto

Misją Hackerspace Trójmiasto jest stworzenie otwartej przestrzeni technologicznej i budowanie społeczności ludzi wspierających się w rozwoju oraz dzielących wiedzą w przyjaznej atmosferze.

Dokładamy wszelkich starań, by HS3 był przyjaznym i bezpiecznym środowiskiem dla wszystkich, bez względu na wiedzę, umiejętności, płeć, orientację seksualną, niepełnosprawność, wygląd, rasę, pochodzenie, wiek, religię czy inne czynniki. Najważniejsza dla nas jest osoba i to, co reprezentuje swoim zachowaniem.

## Przykłady zachowań, które wspomagają budowę pozytywnej przestrzeni:
- Bycie miłym dla innych
- Używanie przyjaznego języka
- Szanowanie poglądów i doświadczenia innych
- Współpraca
- Przyjmowanie konstruktywnej krytyki
- Dawanie konstruktywnej krytyki
- Wykazywanie empatii

## Przykłady zachowań nieakceptowanych:
- Używanie języka nacechowanego seksualnie
- Używanie nieodpowiednich obrazków (włączając w to avatary)
- Używanie nieodpowiedniego języka (włączając w to nicki)
- Spamowanie, floodowanie, trollowanie
- Personalne ataki, poniżanie innych
- Publikowanie prywatnych informacji innych członków bez ich zgody
- Dyskusje na polaryzujące tematy (np.: polityka)

## Cel CoC
Celem tego Code of Conduct jest wyznaczenie kultury naszej społeczności. Nie jest to wyczerpująca lista zakazów/nakazów - postaraj się działać w duchu tego dokumentu i bądź najlepszą wersją siebie.

Cenimy wiele rzeczy, które są poza umiejętnościami technicznymi (jak współpraca i wsparcie innych członków). Zapewnienie dobrej atmosfery może być o wiele ważniejsze niż po prostu podanie prawidłowej odpowiedzi.

## Uznanie autorstwa

Ten Kodeks Postępowania jest zainspirowany [Python Discord Code of
Conduct](https://pythondiscord.com/pages/code-of-conduct/), [Adafruit Community
Code of
Conduct](https://github.com/adafruit/Adafruit_Community_Code_of_Conduct/blob/master/code-of-conduct.md),
[Django Code of Conduct](https://www.djangoproject.com/conduct/) oraz [Rust
Code of Conduct](https://www.rust-lang.org/en-US/conduct.html).
